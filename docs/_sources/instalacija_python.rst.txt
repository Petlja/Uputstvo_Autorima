===========================
Инсталација потребних алата
===========================

У овом делу упутства биће објашњено како да инсталирате потребну верзију Пајтона и све пакете потребне за израду курсева и приручника. 

Инсталација Пајтона
:::::::::::::::::::

Да бисте користили ``Petljadoc`` (Петљадок), неопходно је да на свом рачунару имате инсталиран Пајтон. Потребно је да инсталирате верзију 3.7.7. Актуелна верзија Пајтона у тренутку писања овог упутства је 3.8.3, али због некомпатибилности одређених компоненти Петљадока са овом верзијом Пајтона, неопходно је да инсталирате верзију 3.7.7 коју можете преузети са овог `линка <https://www.python.org/ftp/python/3.7.7/python-3.7.7.exe>`__.

Ако већ имате инсталирану верзију 3.8.х, препоручујемо да је деинсталирате. То радите исто као деинсталацију било ког програма на Windowsу. Такође, препоручујемо да након деинсталације обришете и фолдер ове верзије Пајтона који се (најчешће) налази на локацији сличној овој *C:\\Users\\Vaše_korisničko_ime\\AppData\\local\\Programs\\Python*, како не би дошло до проблема приликом инсталација библиотека (алтернативно, то може бити и путања *C:\\Program Files\\Python* или 
*C:\\Pyhon…*). Наравно, ову верзију не морате обрисати и можете користити обе верзије Пајтона истовремено, али тај случај неће бити покривен овим упутством и то не препоручујемо осим ако нисте потпуно сигурни у своје знање Пајтона и имате искуства са коришћењем више различитих верзија истовремено. 

Покрените инсталациони фајл који сте преузели.

Обавезно обележите поље **Add Python 3.7 to PATH** и кликните на **Install Now**.

.. image:: ../_images/Python1.png
   :width: 600px   
   :align: center 


Пајтон ће започети инсталацију и, ако је све у реду то би требало да изгледа као на слици испод. 

.. image:: ../_images/Python2.png
   :width: 600px   
   :align: center 

Када се инсталација заврши требало би да добијете прозор као на слици испод. Можете кликнути на **Close** 

.. image:: ../_images/Python3.png
   :width: 600px   
   :align: center 

Инсталација Petljadoc
:::::::::::::::::::::

Када сте завршили са инсталацијом Пајтона, потребно је да инсталирате Петљадок. Петљадок представља пакет алата намењених изради интерактивних онлајн материјала за учење, налик на оне који се налазе на сајту `petlja.org <https:\\petlja.org>`__.  Неопходно је да током инсталације ових пакета имате приступ интернету. Да бисте инсталирали Петљадок, потребно је да прво отворите командни прозор, што ћете најлакше учинити ако истовремено притиснете **windows button + r**, у њега укуцате **CMD** и притиснете ентер. 

.. image:: ../_images/run.png
   :width: 400px   
   :align: center 

Ово ће отворити командни прозор и потребно је да у њему покренете следећу команду ``pip3 install https://github.com/Petlja/PetljaDoc/archive/master.zip`` (ако ова команда не буде радила покушајте са ``py -3 -m pip install https://github.com/Petlja/PetljaDoc/archive/master.zip``).

.. image:: ../_images/cmd1.png
   :width: 600px   
   :align: center 

Ово ће покренути инсталацију која ће трајати неколико минута. Када је инсталација завршена, добићете поруку од система да је успешно инсталирано мноштво компоненти (као на слици испод). Слободно занемарите поруку о унапређењу верзије ``pip-a``.

.. image:: ../_images/cmd2.png
   :width: 600px   
   :align: center 

Након овога, покрените следећу команду ``pip3 install https://github.com/Petlja/RunestoneComponents-Petlja/archive/master.zip`` (ако ова команда не буде радила покушајте са ``py -3 -m pip install https://github.com/Petlja/RunestoneComponents-Petlja/archive/master.zip``). Ако је све у реду, поново ћете добити поруку да је мноштво компоненти инсталирано успешно (врло сличну овој на слици изнад). 

Visual Studio Code
::::::::::::::::::

Пре него што почнете са радом, потребно је да инсталирате и неки текстуални едитор како бисте могли да израђујете и модификујете изворне фајлове у материјалима које правите. То може бити било који текстуални едитор (**Notepad++**, **Atom**, **Sublime Text**), али ми препоручујемо да то буде Visual Studio Code и примери у остатку овог упутства биће представљени у овом едитору. Да бисте га инсталирали, потребно је да одете на `овај линк <https://code.visualstudio.com/docs/?dv=win>`__ и преузимање инсталационог фајла требало би да почне аутоматски (ако преузимање не почне, можете одговарајућу верзију за ваш оперативни систем преузети `овде <https://code.visualstudio.com/download>`__). Када преузмете инсталациони фајл, отпочните инсталацију и само пратите инсталер (кораци су прилично самообјашњујући). Једино је потребно да обратите пажњу на четврти корак инсталације у коме је потребно да поља попуните као на слици испод. 

.. image:: ../_images/vsc.png
   :width: 500px   
   :align: center 

Након што инсталирате Visual Studio Code, покрените га и инсталирајте екстензију која се зове ``Insert GUID``. То ћете урадити тако што ћете са леве стране изабрати иконицу за екстензије (личи на тетрис), затим у поље за претраживање унети стринг ``Guid`` и онда пронаћи екстензију и кликнути на ``Install``. Ова екстензија биће вам потребна касније за рад са Петљадоком. 

Инсталација Git и Github Desktop
::::::::::::::::::::::::::::::::

На крају, да бисмо могли да усагласимо верзије пројеката на којима радите и сарађивали на њиховој изради, биће потребно да инсталирате и гит за Windows, а препоручујемо да уз њега инсталирате и Github Desktop. Како да користите ове алате биће објашњено у посебном одељку упутства. За сада ће бити довољно да их инсталирате и да знате да они омогућују сарадњу на изради пројеката. 

Пре свега, идите на `github.com <https://github.com>`__ и тамо направите бесплатан налог. Након тога потребно је да инсталирате Git за Windows оперативни систем. То ћете урадити тако што ћете `овде <https://gitscm.com/download/win>`__ преузети инсталациони фајл (фајл би требало да се зове слично овоме *Git2.23.0-64-bit.exe*). Када се покрене инсталација, у инсталеру изаберите препоручене опције (оне ће већ бити обележене за вас) и завршите инсталацију. 

Након тога, потребно је да инсталирате и GitHub Desktop. То ћете урадити тако што ћете отићи на `овај линк <https://desktop.github.com/>`__ и преузети инсталациони фајл. Након тога, испратите инсталер и требало би да без проблема завршите инсталацију. 

Када сте и ово инсталирали спремни сте да почнете са радом. 